# Bachelor-Degree
CLASSIFICAZIONE DI COLTURE AGRICOLE DA DATI TELERILEVATI SENTINEL-2

Lavoro svolto durante il Tirocinio esterno con
la supervisione del professore associato, di Modelli e metodi per la gestione delle
applicazioni, Donato Impedovo, Dipartimento di Informatica, Bari e del Dr.
Giuseppe Satalino, ricercatore Consiglio Nazionale delle Ricerche (CNR) –
Istituto Rilevamento Elettromagnetico dell’Ambiente (IREA), Bari.

# Introduzione
In questo lavoro di tesi sono state utilizzate tecnologie innovative per l’elaborazione, l’analisi e la
classificazione di dati telerilevati del Satellite Europeo Sentinel-2.
L’obiettivo di questo studio è stato quello di effettuare una classificazione dei dati telerilevati per
ottenere una mappa delle colture presenti in un’area agricola del Tavoliere Pugliese. Per questo
obiettivo sono stati effettuati diversi esperimenti di classificazione basati sui dati multi-banda
Sentinel-2 acquisiti in diverse date (ovvero in Aprile 2018 e a Luglio 2018).
I dati Sentinel-2 utilizzati in questo lavoro di tesi sono stati scaricati dal sito Copernicus
https://scihub.copernicus.eu/.
I dati di Sentinel-2 sono stati pre-processati usando il Toolbox SNAP. Questo Toolbox possiede
inoltre anche degli algoritmi di classificazione supervisionata che sono stati applicati alle immagini
multi-banda. Per questo scopo, sono stati utilizzati degli esempi di poligoni di verità a terra di colture
della zona agricola di studio che fanno parte di un data base raccolto dal Consiglio per la Ricerca in
Agricoltura e l’Analisi Economica (CREA) nell’ambito del progetto di ricerca Europeo
“SENSAGRI”.
La tesi è composta in tutto da nove capitoli. In particolare nel secondo capitolo viene presentata la
missione Sentinel-2, con alcuni cenni sulla tipologia del sensore ottico, del dato misurato dal sensore,
le bande elettromagnetiche di riferimento, oltre che alle sue caratteristiche geometriche e
radiometriche. Nel terzo capitolo vengono analizzati dettagliatamente i metodi di classificazione
utilizzati. Nel quarto capitolo viene descritta la Sentinel-2 Toolbox che è stata utilizzata per gli
esperimenti di classificazione. Nel quinto capitolo vi è la descrizione dei dati sperimentali analizzati,
ovvero le immagini Sentinel-2 e i poligoni di verità a terra, mentre nel sesto capitolo, vi è quella che
spiega le operazioni di pre-processing iniziali, lo svolgimento della procedura di classificazione con
i risultati di accuratezza e le operazioni di post-processing finali. Nel settimo capitolo vi sono le
conclusioni. Infine, negli ultimi due capitoli sono riportate la bibliografia e i ringraziamenti.
